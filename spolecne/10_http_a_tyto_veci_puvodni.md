# 10. HTML/CSS/JS/PHP

## Browser Functions

Webový prohlížeč vás provádí po internetu. Stahuje informace z různých částí webu a zobrazuje je na
vašem počítači nebo mobilním zařízení. Text, obrázky a videa se po internetu přenášejí pomocí
protokolu nazvaného Hypertext Transfer Protocol. Vše musí být dostupné ve formátu přístupném
každému bez ohledu na to, jaký webový prohlížeč používá.


Bohužel ne všichni autoři webových prohlížečů interpretují data stejným způsobem. Pro
uživatele to znamená, že se jim stránky nemusí zobrazovat stejně. Konzistentní chování
prohlížečů, aby si každý mohl internet užívat stejně, zajišťují webové standardy.

Po stažení dat z internetového serveru použije prohlížeč součást nazvanou „vykreslovací
jádro“, které je převede na text a obrázky na obrazovce. Tato data jsou psaná v jazyce
Hypertext Markup Language (HTML) a webové prohlížeče na základě jeho kódu vytváří
všechno, co na internetu vidíme nebo slyšíme.

Pomocí webových odkazů mohou uživatelé na webu procházet mezi jednotlivými stránky.
Každá stránka, obrázek nebo video mají svou unikátní adresu nazvývanou Uniform Resource
Locator (URL), známou také jako webovou adresu. Ta říká prohlížeči, kde najít HTML kód s
daty webové stránky, a ten zase říká, kam je má na stránce umístit

## Význam HTML

**Hypertext Markup Language** (zkratka **HTML** ) je v informatice název značkovacího jazyka
používaného pro tvorbu webových stránek, které jsou propojeny hypertextovými odkazy. HTML je
hlavním z jazyků pro vytváření stránek v systému World Wide Web, který umožňuje publikaci
dokumentů na Internetu.

Jazyk je aplikací dříve vyvinutého rozsáhlého univerzálního značkovacího jazyka SGML ( _Standard
Generalized Markup Language_ ). Vývoj HTML byl ovlivněn vývojem webových prohlížečů, které
zpětně ovlivňovaly definici jazyka.

## CSS

**Kaskádové styly** (v anglickém originále _Cascading Style Sheets_ se zkratkou **CSS** ) je v informatice
jazyk pro popis způsobu zobrazení elementů na stránkách napsaných v jazycích HTML, XHTML nebo
XML.

Jazyk byl navržen standardizační organizací W3C, autorem prvotního návrhu byl Håkon Wium Lie.
Byly vydány CSS1, CSS2 a CSS3. Dne 7. června 2011 byla dokončena revize CSS 2.1[1] Hlavním
smyslem je umožnit návrhářům oddělit vzhled dokumentu od jeho struktury a obsahu. Původně to měl
umožnit už jazyk HTML, ale v důsledku nedostatečných standardů a konkurenčního boje výrobců
prohlížečů se vyvinul jinak. Starší verze HTML obsahují celou řadu elementů, které nepopisují obsah a
strukturu dokumentu, ale i způsob jeho zobrazení. Z hlediska zpracování dokumentů a vyhledávání
informací není takový vývoj žádoucí.

.class #identifikator


## JS

„ _JavaScript je skriptovací jazyk, který byl vyvinut firmou Netscape Corporation.“_ [1] Byl navržen jako
doplněk jiných aplikací a je využitelný při tvorbě interaktivních webových stránek. Umožňuje obohatit
design stránek formou dynamických prvků (např. rozbalovací menu, měnící se obrázky apod.).
Javascript je klientský skript, takže je funkční teprve po stažení spolu s webovou stránkou do PC v
prohlížeči. Neumožňuje tedy generování samotného obsahu stránek jako serverové skripty (PHP).
Javascript je často zaměňován s Javou, ale to je jiný samostatný jazyk, i když z něho vychází a má
podobnou syntaxi. „ _Společně s jazykem HTML (informační kostrou stránky) a CSS (formátováním
vzhledu stránky) je JavaScript součástí DHTML, souboru technik a postupů zaměřených na zlepšení
uživatelského rozhraní a zvýšení prožitku z používání stránek.“_ [2] V internetovém prohlížečí je možné
spouštění JavaScriptu zakázat, ale u mnohých stránek se tím omezí funkčnost, protože pak nemusí
fungovat např. tlačítka, textová pole u formulářů a jiné interaktivní prvky. JavaSript se může do
zdrojového kódu stránky vkládat třemi způsoby (podobně jako CSS): jako externí soubor, vložením
přímo zdrojového kódu a přiřazením jednotlivým elementům jazyka HTML.

## PHP

**PHP** (rekurzivní zkratka _PHP:_ **_Hypertext Preprocessor_** , česky „PHP: Hypertextový preprocesor“,
původně **_Personal Home Page_** ) je skriptovací programovací jazyk. Je určený především pro
programování dynamických internetových stránek a webových aplikací například ve formátu HTML,
XHTML či WML. PHP lze použít i k tvorbě konzolových a desktopových aplikací. Pro desktopové
použití existuje kompilovaná forma jazyka.

Při použití PHP pro dynamické stránky jsou skripty prováděny na straně serveru – k uživateli je
přenášen až výsledek jejich činnosti. Interpret PHP skriptu je možné volat pomocí příkazového řádku,
dotazovacích metod HTTP nebo pomocí webových služeb. Syntaxe jazyka je inspirována několika
programovacími jazyky (Perl, C, Pascal a Java). Jazyk PHP je nezávislý na platformě, rozdíly v
různých operačních systémech se omezují na několik systémově závislých funkcí a skripty lze většinou
mezi operačními systémy přenášet bez jakýchkoli úprav.